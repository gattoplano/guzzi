<h1>Guzzi Stelvio</h1><p>[THUMBNAIL]</p><p><br></p><p>Come tutte le “vere” Moto Guzzi (e come la diretta rivale R 1200 GS), la Stelvio è una di quelle moto che si amano o si odiano, senza mezze misure. Di sicuro non passa inosservata con le sue linee spigolose, quei due grossi “occhioni” sul cupolino e il gigantesco serbatoio da 32 litri, perfetto per macinare chilometri fermandosi il meno possibile. Il motore è l’ormai classico bicilindrico Moto Guzzi di 1.151 cm3 raffreddato ad aria con testa a 4 valvole per cilindro e controllo di trazione ATC disinseribile. La trasmissione finale a cardano sfrutta il collaudato sistema CARC (Cardano Reattivo Compatto) che riduce il sollevamento del posteriore in accelerazione. Di serie le sospensioni regolabili, il sistema frenante con ABS e i cerchi a raggi.<br><br>Una moto nata per viaggiare, da soli oppure in coppia: la dotazione di serie comprende il paracoppa in alluminio, le protezioni tubolari del motore, le valigie laterali in alluminio con i relativi supporti, i fari alogeni supplementari, paramani, il cupolino regolabile in altezza con parabrezza maggiorato e l’altezza sella regolabile a 82 oppure 84 cm. Considerando che le dirette concorrenti offrono molti di questi accessori solo come optional (e anche piuttosto costosi), il prezzo della Stelvio appare sicuramente interessante.</p>