{"permissions":{"node_add":"admin","node_edit":"admin","node_delete":"admin","node_view":"anonymous"},"name":"v7","teaser":"A cinquant\u2019anni dal lancio della prima, mitica V7, ecco la terza versione di uno dei modelli pi\u00f9 venduti dalla Casa di Mandello.","author":"aldo","body":"<p><br><\/p><p>[IMG:moto-guzzi-v7-nera-small.png]<\/p><p><br><\/p><p>A cinquant\u2019anni dal lancio della prima, mitica V7, ecco la terza versione di uno dei modelli pi\u00f9 venduti dalla Casa di Mandello. Dimensioni e facilit\u00e0 di guida rimangono quelli di sempre, ma i collettori di scarico a doppio tubo e le teste motore maggiorate aiutano a distinguerla dalla vecchia versione. Il tappo di rifornimento in alluminio \u00e8 ora a vite, i copri iniettori e i fianchetti laterali hanno un nuovo disegno e la sella \u00e8 inedita. Nuovi sono anche gli indicatori di direzione, gli specchietti, pi\u00f9 larghi di 40 mm per aumentare la visuale e la strumentazione, con un singolo quadrante circolare e un display LCD. Le versioni Special (con ruote a raggi, fianchetti con finiture esclusive e sella old school), Racer (prodotta in edizione numerata, dotata di semimanubri, sella con gobba e ammortizzatori \u00d6hlins pluriregolabili) e Anniversario (edizione limitata a 750 esemplari, grafiche dedicate, sella in vera pelle e parafanghi in alluminio spazzolato) dispongono di un secondo quadrante circolare che contiene il contagiri. Non \u00e8 cambiato invece il serbatoio: in metallo da 21 litri. Il telaio in acciaio a doppia culla \u00e8 stato rivisto e rinforzato, con una differente geometria di sterzo per una maggiore maneggevolezza. Inedita anche la coppia di ammortizzatori posteriori Kayaba, regolabili nel precarico molla, mentre la forcella telescopica da 40 mm \u00e8 invariata. La sella pi\u00f9 comoda e bassa (ora a 77 cm da terra) e le pedane riposizionate regalano pi\u00f9 spazio a bordo per il pilota, che gi\u00e0 non stava male da quando, con la V7 II, il motore era stato riposizionato.<br>Novit\u00e0 anche per classicissimo bicilindrico a V trasversale di 90\u00b0, che con pochi tocchi arriva ad erogare 52 CV e una curva di coppia pi\u00f9 piatta e regolare. Come da tradizione non manca la versione depotenziata perfetta per i possessori di patente A2. L'elettronica \u00e8 di prim'ordine, con di serie impianto ABS e controllo di trazione disinseribile e ora regolabile su due livelli.&nbsp;<\/p><p><br><\/p><p><br><\/p>","title":"Le nostre V7 in promozione","thumbnail":"moto-guzzi-v7-nera-small.png","timestamp":1488816000,"status":"node-status-published"}